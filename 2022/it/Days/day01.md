---
title: '#90DaysOfDevOps - Introduction - Day 1'
published: true
description: 90DaysOfDevOps - Introduction
tags: 'devops, 90daysofdevops, learning'
cover_image: null
canonical_url: null
id: 1048731
date: '2022-04-17T10:12:40Z'
italian_version: maxiviani
date: '2023-07-24'
---

## Introduzione - Giorno 1

Giorno 1 dei nostri 90 giorni di avventura per acquisire una buona comprensione di DevOps e degli strumenti che aiutano a sviluppare una mentalità DevOps.

Questo percorso di apprendimento è iniziato alcuni anni fa per me, ma all'epoca ero concentrato sulle piattaforme di virtualizzazione e sulle tecnologie basate su cloud. Mi occupavo principalmente di Infrastructure as Code e della gestione della configurazione delle applicazioni con Terraform e Chef.

 A marzo 2021, ho avuto l'incredibile opportunità di concentrare i miei sforzi sulla strategia Cloud Native presso Kasten di Veeam. Questo significava concentrarmi molto su Kubernetes e DevOps e sulla comunità che ruota attorno a queste tecnologie. Ho iniziato il mio percorso di apprendimento e ho presto capito che c'era un mondo molto vasto da esplorare oltre i fondamenti di Kubernetes e della containerizzazione. È stato in quel momento che ho iniziato a parlare con la comunità e a imparare sempre di più sulla cultura, gli strumenti e i processi DevOps, quindi ho iniziato a documentare pubblicamente alcune delle aree che volevo imparare.

[Quindi vuoi imparare DevOps?](https://blog.kasten.io/devops-learning-curve)

## Iniziamo il viaggio

Se leggi il blog sopra menzionato, vedrai che questo è un contenuto di alto livello per il mio viaggio di apprendimento e dirò a questo punto che non sono neanche lontanamente un esperto in nessuna di queste sezioni, ma quello che volevo fare era condividere alcune risorse sia gratuite che a pagamento perché ognuno di noi ha esigenze diverse

Nei prossimi 90 giorni, desidero documentare queste risorse e coprire quelle aree fondamentali. Mi piacerebbe coinvolgere anche la comunità. Condividi il tuo percorso e le risorse in modo che possiamo imparare pubblicamente e aiutarci a vicenda.

Dal Readme d'apertura nel repository del progetto, puoi vedere che ho suddiviso gli argomenti in sezioni e ci sono 12 settimane più 6 giorni. Nei primi 6 giorni, esploreremo i fondamenti di DevOps in generale prima di approfondire alcune aree specifiche. Questo elenco non è esaustivo e, ancora una volta, mi piacerebbe che la comunità aiutasse a rendere questa risorsa utile.

Un'altra risorsa che condivido in questo momento e che penso dovresti esaminare attentamente, magari per creare una mappa mentale per te stesso e i tuoi interessi, è la seguente:

[DevOps Roadmap](https://roadmap.sh/devops)

Ho trovato questa risorsa molto utile quando stavo creando la mia lista iniziale e il post del blog su questo argomento Vedrai che copre altre aree, in modo molto dettagliato, al di fuori dei 12 argomenti che ho elencato qui in questo repository.

## Primi Passi - Cos'è DevOps?

Ci sono così tanti articoli di blog e video di YouTube da elencare qui, ma poiché iniziamo la sfida dei 90 giorni e ci impegnamo a dedicare circa un'ora al giorno per imparare qualcosa di nuovo su DevOps, ho pensato fosse utile avere una panoramica di "cos'è DevOps".

Innanzitutto, DevOps non è uno strumento. Non puoi acquistarlo, non è un prodotto software o un repository GitHub open source che puoi scaricare. Non è nemmeno un linguaggio di programmazione, né una qualche sorta di magia oscura.

DevOps è un modo per fare cose più intelligenti nello sviluppo software. - Aspetta un attimo... Ma se non sono uno sviluppatore di software, dovrei smettere subito e abbandonare questo progetto??? No. Per niente. Resta... Perché DevOps unisce lo sviluppo software e la gestione dell'ifrastruttura. Ho detto prima che ero più orientato verso le Virtual Machines, che rientrano generalmente nell'ambito della gestione delle tnfrastrutture, ma nella comunità ci sono persone con diversi background che sicuramente trarrano beneficio da DevOps individualmente: lo sviluppatore, il tecnico dell'ifrastruttura e l'ingegnere di controllo qualità possono tutti imparare queste migliori pratiche e avere una migliore comprensione di DevOps.

DevOps è un insieme di pratiche che aiutano a raggiungere l'obiettivo di questa mentalità: ridurre il tempo tra la fase di ideazione di un prodotto e il suo rilascio in produzione, destinato all'utente finale o a chiunque altro abbia interesse come un team interno o un cliente.

Un'altra area che approfondiremo in questa prima settimana riguarda **La metodologia Agile**. DevOps ed Agile vengono spesso adottati insieme per raggiungere la distribuzione continua delle **Applicazioni**.

La conclusione principale è che una mentalità o cultura DevOps mira a ridurre il lungo processo di rilascio del software, che può richiedere anche anni, in rilasci più frequenti e ridotti. L'altro punto fondamentale da comprendere è la responsabilità di un ingegnere DevOps di abbattere le barriere tra i team che ho menzionato in precedenza: sviluppatori (Development Team), tecnici (Operations Team) e controllo qualità (Quality Assurance Team).

Da una prospettiva DevOps, **Sviluppo, Test e Distribuzione** ricadono tutti sotto il team DevOps.

L'ultimo punto che voglio sottolineare è che, per rendere tutto ciò efficace ed efficiente, dobbiamo sfruttare l'**Automazione**.

## Risorse

Sono sempre disponibile a aggiungere ulteriori risorse a questi file readme poiché sono qui come strumento di apprendimento.

Il mio consiglio è quello di guardare tutti i video elencati sopra e spero tu abbia anche colto qualcosa dal testo e dalle spiegazioni precedenti.

- [DevOps in 5 Minutes](https://www.youtube.com/watch?v=Xrgk023l4lI)
- [What is DevOps? Easy Way](https://www.youtube.com/watch?v=_Gpe1Zn-1fE&t=43s)
- [DevOps roadmap 2022 | Success Roadmap 2022](https://www.youtube.com/watch?v=7l_n97Mt0ko)
- [From Zero to DevOps Engineer - DevOps Roadmap for YOUR specific background](https://www.youtube.com/watch?v=G_nVMUtaqCk)

Se sei arrivato fin qui, allora saprai se questo è ciò che vuoi o no. Ci vediamo al [Giorno 2](day02.md).
