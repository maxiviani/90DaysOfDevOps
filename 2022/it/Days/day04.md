---
title: '#90DaysOfDevOps - DevOps & Agile - Day 4'
published: false
description: 90DaysOfDevOps - DevOps & Agile
tags: 'devops, 90daysofdevops, learning'
cover_image: null
canonical_url: null
id: 1048700
italian_version: maxiviani
version_date: 2023_07-27
---

## DevOps & Agile

Sai qual è la differenza tra DevOps e Agile? Inizialmente, erano concetti separati, ma ora i due termini si stanno fondendo.

In questo post, esamineremo le differenze cruciali tra Agile e DevOps e scopriremo perché sono così strettamente collegati.

Penso che un buon punto di partenza sia capire un po' di più su un aspetto comune che ho visto nello studio di quest'area, ovvero il confronto tra DevOps e Agile, anche se hanno obiettivi e processi simili. In questa sezione, cercherò di riassumere tutto in modo chiaro.

Cominciamo con le definizioni.

### Agile Development

Agile è un approccio focalizzato sulla consegna di piccoli risultati più velocemente, anziché rilasciare una grande iterazione del prodotto; il software è sviluppato in iterazioni. Il team rilascia una nuova versione ogni settimana o mese con aggiornamenti incrementali. L'obiettivo finale di Agile è fornire un'esperienza ottimale agli utenti finali.

### DevOps

Abbiamo coperto questo argomento nei giorni scorsi in modi diversi per descrivere gli obiettivi finali di DevOps. DevOps di solito descrive le pratiche di sviluppo e consegna del software basate sulla collaborazione tra sviluppatori e specialisti delle operazioni. I principali vantaggi di DevOps sono una consegna semplificata del processo di sviluppo e una riduzione delle incomprensioni.

## Qual è la differenza tra Agile e DevOps

La differenza principale sta in ciò di cui si occupano. Agile e DevOps hanno diverse prerogative, ma si aiutano a vicenda. Agile vuole iterazioni brevi, che sono possibili solo grazie all'automazione che DevOps porta con se. Agile vuole che il cliente provi una versione specifica e dia rapidamente feedback, il che è possibile solo se DevOps rende facile la creazione di un nuovo ambiente.

### Partecipanti diversi

Agile si concentra sull'ottimizzazione della comunicazione tra utenti finali e sviluppatori, mentre DevOps si rivolge agli sviluppatori e ai membri del team delle operazioni. Potremmo dire che Agile è orientato verso l'esterno, verso i clienti; mentre DevOps è un insieme di pratiche interne.

### Team

Agile di solito si applica agli sviluppatori di software ed ai project manager. Le competenze degli ingegneri DevOps si trovano nell'intersezione tra sviluppo, QA (ndt: controllo qualità) e operazioni, poiché sono coinvolti in tutte le fasi del ciclo di produzione e fanno parte del team Agile.

### Framework applicati

Agile ha molti framework di gestione per raggiungere flessibilità e trasparenza: Scrum > Kanban > Lean > Extreme > Crystal > Dynamic > Feature-Driven. DevOps si concentra sull'approccio di sviluppo in collaborazione ma non offre metodologie specifiche. Tuttavia, DevOps promuove pratiche come Infrastructure as Code, Architecture as Code, Monitoring, Self Healing, test di automazione end-to-end... Ma di per sé non è un framework, bensì una pratica.

### Feedback

In Agile la principale fonte di feedback è l'utente finale, mentre in DevOps il feedback degli stakeholder (ndt: parti interessate) e del team stesso ha una maggiore priorità.

### Aree di obiettivo

Agile si concentra maggiormente sullo sviluppo del software rispetto al rilascio e alla manutenzione. DevOps si focalizza anche sullo sviluppo del software, ma i suoi valori e strumenti coprono anche le fasi di rilascio come il monitoraggio, l'alta disponibilità, la sicurezza e la protezione dei dati.

### Documentazione

Agile dà priorità alla flessibilità e alle attività immediate rispetto alla documentazione e al monitoraggio. D'altra parte, DevOps considera la documentazione del progetto come uno dei componenti essenziali del progetto stesso.

### Rischi

I rischi di Agile derivano dalla flessibilità della metodologia. I progetti Agile sono difficili da prevedere o valutare poiché le priorità e i requisiti cambiano continuamente.

I rischi di DevOps derivano da una cattiva comprensione del termine e dalla mancanza di strumenti adatti. Alcune persone vedono DevOps come una collezione di software per il rilascio e l'integrazione continua che non cambia la struttura sottostante del processo di sviluppo.

### Gli strumenti utilizzati

Gli strumenti di Agile sono focalizzati sulla comunicazione, collaborazione, metriche e elaborazione dei feedback. Gli strumenti Agile più popolari includono JIRA, Trello, Slack, Zoom, SurveyMonkey e altri.

DevOps utilizza strumenti per la comunicazione del team, lo sviluppo del software, il rilascio e l'integrazione come Jenkins, GitHub Actions, BitBucket, ecc. Anche se Agile e DevOps hanno focus e ambiti leggermente diversi, i valori chiave sono quasi identici, quindi è possibile combinare i due.

## Portiamolo tutto insieme... è una buona idea o no? Discutiamone!

La combinazione di Agile e DevOps porta i seguenti vantaggi:

- Gestione flessibile e tecnologia potente.
- Le pratiche Agile aiutano i team DevOps a comunicare le loro priorità in modo più efficiente.
- Il costo dell'automazione necessario per le pratiche DevOps è giustificato dall'esigenza Agile di distribuire rapidamente e frequentemente.
- Conduce a un rafforzamento del team: l'adozione delle pratiche Agile migliorerà la collaborazione, aumenterà la motivazione del team e ridurrà i tassi di turnover dei dipendenti.
- Di conseguenza, si ottiene una migliore qualità del prodotto.

Agile permette di tornare alle fasi precedenti dello sviluppo del prodotto per correggere errori e prevenire l'accumulo di debiti tecnici. Per adottare simultaneamente Agile e DevOps, segui semplicemente questi 7 passi:

1. Unisci i team di sviluppo e operazioni.
2. Crea team di build (ndt: sviluppo) e run (ndt: operazioni), tutti i problemi di sviluppo e operazioni sono discussi dall'intero team DevOps.
3. Cambia il tuo approccio agli sprint (ndt: periodo di tempo di breve durata, 1 o 4 settimane, in cui il team di sviluppo si impegna a sviluppare e consegnare funzionalità o correzioni di bug) e assegna valutazioni di priorità per offrire compiti DevOps che hanno lo stesso valore dei compiti di sviluppo. Incentiva gli sviluppatori e i team delle operazioni a scambiare opinioni sul flusso di lavoro degli altri team e su eventuali problemi.
4. Includi QA (ndt: controllo qualità) in tutte le fasi di sviluppo.
5. Scegli gli strumenti giusti.
6. Automatizza tutto ciò che puoi.
7. Misura e controlla utilizzando risultati numerici tangibili.

Cosa ne pensi? Hai opinioni diverse? Vorrei sentire commenti e feedback da sviluppatori, operatori, QA o chiunque abbia una migliore comprensione di Agile e DevOps.

### Risorse

- [DevOps for Developers – Day in the Life: DevOps Engineer in 2021](https://www.youtube.com/watch?v=2JymM0YoqGA)
- [3 Things I wish I knew as a DevOps Engineer](https://www.youtube.com/watch?v=udRNM7YRdY4)
- [How to become a DevOps Engineer feat. Shawn Powers](https://www.youtube.com/watch?v=kDQMjAQNvY4)

Se sei arrivato fin qui, saprai se questo è il posto dove vuoi essere o meno. Ci vediamo al [Giorno 5](day05.md).
